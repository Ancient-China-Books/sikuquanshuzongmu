<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>四庫全書總目-卷首二·進表·勘閱繕校諸臣職名</title></head><body><div id="text">

<p>
<strong>欽定四庫全書總目卷首二</strong>
</p>
<div class="section" id="title-0"><h1>
	進表
</h1><hr/></div>
<p class="em2">
	多羅質郡王臣永瑢等，爲奉勅編纂《四庫全書》告成，謹奉表上進者，伏以天璣甄度，書林占五緯之祥；帝鏡懸光，藝苑定千秋之論。立綱維於鼇極，函列雲珠；嫓刪述於龍蹲，契昭虹玉。理符心矩，契三古以垂謨；道叶神樞，滙九流而證聖。治資鑒古，德洽敷文。臣等誠懽誠忭，稽首頓首上言：
</p>
<p class="em2">
	竊惟神霄九野，太淸耀東壁之星；懸圃三成，上帝擴西崑之府。文章有象，翠嬀遂吐其天苞；繪畫成形，白阜肇圖其地絡。書傳蒼頡，初徵雨粟之祥；籙授黄神，始貯靈蘭之典。洞庭秘簡，稽大禹所深藏；柱下叢編，付老𣅧以世守。秦操金策，聖籍雖焚；漢理珠囊，遺經故在。儒生密寶，維孔鮒之承家；謁者旁求，見陳農之奉使。蝌文以後，篇章自是滋多；麟閣所儲，條目於焉漸備。杖吹藜火，夜讐《别錄》之編；衣染鑪香，坐校《中經》之簿。王仲寶區其流别，定新志之九條；阮孝緒撮其叢殘，括舊傳之五部。勘書妙畫，世摹展氏之圖；捲幔飛仙，史載隋宮之蹟。唐武德訖乎天寶，鈿軸彌增；宋景祐繼以淳熙，牙籖再錄。南征俘玉，元遷三館之㡡；北極營都，明運十艘之櫝。莫不前徵邃古，丹壺溯合雒之蹤；毖發空林，靑簡羾頻斯之篆。西州片札，辨點漆於將磨；南雍殘文，檢穿絲於已斷。竹編未朽，名認師春；瓠本猶攜，稾存班固。爬羅纎碎，或得諸玉枕石函；掇拾畸零，均給以螺丸麻𥿄。精鏐廣購，一篇增十疋之酬；華贉重縚，三品别兩廂之等。凡以窮搜放失，獵文林辨囿之精；互鏡瑕瑜，立聖域賢關之訓。結德輿而輨轄，軌順經涂。傃學海以沿波，源通道筏。然而掇餘易匱，四千卷旣丐殘膏；騖廣彌蕪，百兩篇更珍贋鼎。丹靑失實，或貽誚於王充；朱紫相淆，孰齊蹤於鄭黙。甚乃别風淮雨，惜奇字而偏留；或如許綠紂紅，踵駁文而莫悟。蘭臺庋貯，多如賄改漆經；棗板摹傳，遂至誤尊閣本。故《秘書總目》，鄭夾漈復議校讐；而《文苑英華》，彭叔夏重加辨證。從未有重熙累洽，雯華懸紫極之庭；稽古崇儒，冊府闢丹宸之館。彌綸宙合，識大識小之無遺；榮鏡登閎，傳信傳疑之有準。金模特建，寶思周融，如今日者也。
</p>
<p class="em2">
	欽惟皇帝陛下瑞席蘿圖，神凝松棟。播威棱於十曲，響震靈䕫；洽文德於四溟，兆開神鷟。帝嬀歌詠，已題九萬瓊牋；臣向編摩，更緝三千寶牘。博收竹素，仍沿天祿之名；珍比琳瑯，永付長恩之守。乃猶尋端竟委，溯支絡於詞源；緯地經天，探精微於義海。昭陽韶歲，特紬翰府之蔵；永樂遺編，俯檢文樓之帙。例取諸吳興《韻海》，割裂雖多；體宏於孟蜀《書林》，蒐羅終富。榛楛宜翦，命刋削其讕言；瀝液堪珍，勅比排其墜簡。焦桐漆斷，重膠百衲之琴；古罍銅斑，合鑄九金之鼎。復以羽陵蠹剩，或有存留；宛委藏餘，不無佚漏。十行丹詔，徧徵汲古之家；七錄緗囊，廣啓獻書之路。逸經斷策，出自大航；雜卦殘篇，發從老屋。錦帆捩舵，孟家東路之舡；玉軑飛鈴，吳氏西齋之軸。鱗排玉字，多王棨之所未聞；笱束金繩，率張華之所莫識。光明繭紙，朱題芸帙之名；蟠屈鸞章，紫認槐㕔之印。紅梨隔院，曹司對設於東西；靑鏤濡香，品第詳分其甲乙。天潢演派，光連太史之河。卿月澄暉，彩接文昌之宿。總司序錄，叨楊億之華資；分預校讐，列任宏之淸秩。銀袍應召，驤雲路以彈冠；粉署徵才，記仙郞而題柱。懷鉛握槧，學官願効其一長；切線割圜，博士亦研其九術。遂乃别開書局，特分署於龍墀；增置鈔胥，競抽毫於虎僕。圖與史並陳左右，粉本鉤摹；隸與蝌兼備古今，絲痕竵扁。曹連什五，各隸屬於寫官；工辨窳良，均稽研於計簿。提綱挈領，董成者職總監修；補闕拾遺，覆勘者官兼詳定。庀器預儲於將作，棐几筠簾；傳餐徧給於大官，珉糜珠饀。温鑪圍炭，紋凝鵓鴿之靑；朗㽉涵冰，色映玻璃之白。花甎入直，地同兠率天宮；蓮炬分行，人到嫏嬛福地。瓊箱牒送，全搜幐囊帷蓋之餘；芝殿籖排，共刋木扇金華之謬。程材效技，各一一而使吹；累牘連篇，遂多多而益辦。香霏辟惡，擁書何止百城；瀋漬隃糜，削槀寧惟兩屋。譬入衆香之國，目眩瞀於花光；宛遊羣玉之峯，神愕眙於寶氣。豈但鴻都多士，駴聞見所未曾；實令虎觀諸儒，辨妍媸而莫决。
</p>
<p class="em2">
	所賴恭承睿鑒，提玉尺以量才；仰禀天裁，握銀華而鑒物。初披卷軸，共掇零璣；即荷絲綸，務礱完璧。吳澄《易》翼，辨顚倒乎陰陽；楊簡《詩》音，斥混淆乎周漢。稗官勦說，刪馬角之荒唐；譯史傳聞，摘象胥之譌異。醮章祈福，發凡於劉跂之詞；語錄參禪，示例於齊熙之記。固已南車指路，陟道岸而衢亨；北斗旋杓，揆文星而度正。洎乎羣書大集，品雜金沙；聖訓彌彰，鑒澄珠礫。詁經忌鑿，黜錯簡於龜文；論史從公，溯編年於麟筆。立言乖體，四明之錄必刪；贋古誣眞，五柳之名宜辨。《七籖》《三藏》，汰除釋老之編；《五蠹》《九奸》，排斥申韓之術。毒深孔雀，無容校寫其靑詞；巧謝璇璣，未許增添其錦字。小山艷曲，削香奩脂盝之篇；金谷新詞，刋酒肆歌樓之句。凡皆詞臣之奏進，誤點丹黃；一經聖主之品題，立分白黑。至於銅籖報夜，紫殿勤披；玉案開緘，丹毫親詠。五家《易》說，岐塗附闢其《傳燈》；四氏《書》箋，餘緒兼詳乎《括地》。前車後鑒，陳風雅於經筵；斜上旁行，寓《春秋》於《世本》。廬陵處士，特申僣上之防；安定門人，大著尊王之義。王元𤇍名同讞獄，爲雲谷之重儓；洪咨䕫跡類探囊，竊玉川之餘瀋。四箴誤註，寧知顔巷之心；二佛同稱，轉隘尼山之量。《六經》作繪，全收諸楊甲圖中。《七緯》成編，知出自莊周書後。五音分配，篆文互備其形聲；二史交參，奇字各通其假借。古香馣馤，細辨班《書》；碎腋穿連，重刋薛《史》。淸流肇釁，示鑒戒於東林；正統明尊，存綱常於西蜀。派沿洓水，袁、朱之新例兼存；俗記扶餘，班、范之訛傳並訂。黨碑再勒，嗟揖盜而開門；權𦦨彌張，嗤教星而替月。西湖游蹟，殊憐野老之藏名；北使賓筵，深陋詞臣之校射。宋鈔僅賸，蒐舊志於臨安；金刻稀聞，寶遺聞於貞觀。或攻或守，徒存十鑑之兵謀；相勝相生，未信五行之德運。建炎政草，愧彼中興；至正刑章，斥其左袒。李尊洛學，辨道命於天原；酈註桑書，剖源流於地理。史腴詳摘，有逾漢雋之精；經笥懸探，更勝曹倉之富。至於孔庭舊語，首定儒宗；蔡帳秘文，嚴排異說。范祖禹之《帝學》，具有淵源；曾公亮之《武經》，姑存崖畧。橫戈危堞，節取陳規；握策靈臺，參徵蘇頌。算窮杪忽，《九章》研鮑瀚之藏；術雜縱橫，十卷稽趙蕤之撰。楚中𨼆士，互權韓柳之評；婺郡名賢，不廢呂唐之學。臚登䜟記，衍《洪範》而原非；妄議井田，託《周官》而更誤。《錢唐遺事》，深譏首鼠於宋元；《曲洧舊聞》，微憾操戈於洛蜀。絀聰有取，旁通方朔之言；指佞無難，愼聽韓非之說。陳思《書苑》，列筆陣而成圖；馬總《意林》，搴詞條而擢秀。黃伯思之博洽，石墨精研；孫逢吉之淹通，雲龍遙溯。多知舊事，病歌舞之銷金；一洗淸波，笑詞章之諛墓。《太平御覽》，徒粉飾乎嘉名；《困學紀聞》，偶抨彈其迂論。晚唐《小史》，入厨寧取乎卮言；南宋《枝談》；按鞠深嫌其曲筆。十七卷騷人舊製，更證以草木之名；二百年吏部淸吟，特賞其烟霞之氣。兼推韓、杜，續來鳳觜之膠；並採郊、祁，擬以棠華之句。文恭著作，先歐、尹而孤行；忠肅風裁，抗蘇、程而角立。勤王留守，呼北渡者凡三；殉節侍郞，壯南朝者惟一。學如和叔，原不限以宗朱；詩到儀卿，乃轉嫌其入墨。讀書秘閣，明詹初論古之非；從宦金淵，賞仇遠躭吟之癖。楊維楨取其辨統，而頌莽則當誅；劉宗周閔其完忠，而吠堯爲可恕。凡兹獨斷，咸禀睿裁；懿此同情，實孚公義。苞千齡而建極，道岀於天；綜百氏以歸型，言衷諸聖。權衡筆削，事通乎春賞秋刑；絜度方圓，法本乎乾規坤矩。是以儀璘懸耀，揆景鳬趨；鏞棧先鳴，聆音麕集。鯨鐘方警，啓蓬館以晨登；鶴籥嚴關，焚蘭膏以夜繼。披文計數，寧止於萬七千篇；按月程功，務得夫四十五日。裁縫無迹，先成綴白之裘；傳寫相爭，齊炙汗靑之竹。架羅黃卷，積盈有似於添籌；几擁烏皮，刋謬時防其掃葉。畢昇活板，漸看字是排成；曾鞏官書，已見序稱校上。加以《乾》行至徤，七旬之念典彌勤；《離》照無遺，一字之褒譏恒審。梁騶練士，庚郵遞初寫之函；雲輅巡方，乙夜展重修之卷。至三至再，戒玉楮之遲雕；數萬數千，摘金根之屢誤。坤原爲釡，兼搜刋板之訛；芉或作羊，細檢鈔書之謬。毫釐不漏，戩旁添待補之戈；塗（黑主）必嚴，羅上辨續加之网。削除不盡，時飭以妄下雌黃；輪郭空存，常指其竟同曳白。明周纎芥，共欽睿照無遺；報乏微涓，彌覺愧心生奮。
</p>
<p class="em2">
	若夫考勤校惰，督課雖詳；荷寵邀榮，恩慈實渥。風雲得路，先登或列於九官；雨露均滋，中考亦賜以一級。栢臺聯句，聼鳳律之新聲；芸署題名，踵麟臺之故事。墨勻蝶翅，祖帖雙鈎；帙簇龍紋，天書五色。猩毛擢頴，膩魚子之華牋；龍尾雕紋，融麝煤之芳氣。銀罌翠管，細縈百和之香；錦段香羅，交映五明之扇。繡囊委佩，鋌貯朱提；珍毳豐茸，帕裁白氎。雕盤列飣，果分西域之甘；華俎嘗新，𤓰勝東陵之種。自天宣賜，多非夢寐所期；無地酬恩，惟以文章爲報。
</p>
<p class="em2">
	周賅始末，擬勒長編；别採英華，先爲縮本。曩長庚之紀歲，慶叶嵩呼；屬太乙之占祥，象符奎聚。八年敬繕，挹古今四庫之精；兩部分儲，合大小二山之數。惟全書之浩博，實括羣言；合衆手以經營，倐逾數載。香薰蘭櫝，方粗就而未終；閣聳雲楣，已先成以有待。文河疏瀹，初如江别爲三；筆海朝宗，繼乃瀆增以四。望洋無際，慮創始之爲難；登岸有期，幸觀成之可冀。較刪繁之别帙，又閱兩年；勒總彚之鴻裁，已盈一部。挿籖分帙，次按乎甲乙丙丁；列架臚函，色别其赤靑白黑。經崇世教，貴實徵而賤虛談；史繫人心，削誣詞而存公論。選諸子百家之粹，博收而不悖聖賢；懲十人九集之非，嚴汰而寧拘門戶。上沿虞夏，咸挹海以求珠；下采元明，各披沙而見寶。六千篋璋分圭合，延閣儲珍；二百卷部次州居，崇文列目。釋名訓義，因李肇之《解題》；考異參同，近歐陽之《集古》。事稽其實，循文防誤於樹萓；詞取其詳，求益非同於買菜。人無全美，比量其尺短寸長；語或微疵，辨白其玉瑕珠纇。一經採錄，眞同鯉上龍門；附載姓名，亦使蠅隨驥尾。元元本本，總歸聖主之持衡；是是非非，盡掃迂儒之膠柱。至其盈箱積案，或汗漫而難尋；復以提要鈎元，期簡明而易覽。譬諸典謨紀事，别行小序之一篇；類乎金石成書，先列諸碑之十卷。分綱列目，見義例之有條；按籍披圖，信源流之大備。水四瀛而山五岳，侔此壯觀。前千古而後萬年，無斯巨帙。蓋非常之制作，天如留待於今；而希有之遭逢，人乃躬當其盛。叨司校錄，實忝光榮。
</p>
<p class="em2">
	臣等功謝囊螢，識同闚豹。鑽研文字，未能脈望之通仙；延緩歲時，僅類鞠通之食墨。仰蒙訓示，得聞六藝之源；曲荷寛容，許假十年之限。百夫决拾，望學的而知歸；一簣成山，營書巖而幸就。欣陳寶笈，對軒鏡之澄光；恭進瑤階，同羲圖之永寶。從此依模笵狀，若疊矩而重規；因之循軌知途，益輕車而熟路。先難後易，一隅可得而反三；謀始圖終，百里勉行乎半九。精心刋誤，八行細檢朱絲；協力鳩工，萬指齊磨烏玉。連綿告蕆，竚看四奏天閶；迅速先期，不待六更歲籥。人文成化，帝機運經緯之功；皇極敷言，王路示會歸之準。觚棱雲構，嵬峩乎銀牓璇題；方策星羅，珍貴乎金膏水碧。曰淵曰源曰津曰溯，長流萬古之江河。紀世紀運紀會紀元，恒耀九霄之日月。並《五經》以垂訓，道通乎丹書綠字之先；合六幕以同文，治超於元律蒼牙之上。臣等無任瞻天仰聖，踴躍歡忭之至。謹奉表恭進以聞。
</p>
<div class="section" id="title-1"><h2>
	欽定四庫全書勘閱繕校諸臣職名
</h2></div>
<div class="section" id="title-2"><h2>
	總裁官職名
</h2></div>
<div class="section" id="title-3"><h2>
	歷任正總裁官
</h2></div>
<p class="em2">
	皇六子多羅質郡王　　臣永瑢
</p>
<p class="em2">
	皇八子多羅儀郡王　　臣永璇
</p>
<p class="em2">
	皇十一子　　臣永瑆
</p>
<p class="em2">
	經筵日講起居注官·太子太保·東閣大學士管吏部刑部事·翰林院掌院學士　　臣劉統勳
</p>
<p class="em2">
	經筵講官·太子太保·文淵閣大學士兼工部尚書　　臣劉綸
</p>
<p class="em2">
	經筵日講起居注官，太子太保·武英殿大學士管吏部刑部事·翰林院掌院學士·文淵閣領閣事　　臣舒赫德
</p>
<p class="em2">
	經筵日講起居注官·太子太保·領侍衛內大臣·武英殿大學士管吏部事·翰林院掌院學士·文淵閣領閣事·一等誠謀英勇公　　臣阿桂
</p>
<p class="em2">
	經筵日講起居注官·太子太保·文華殿大學士管戶部事·翰林院掌院學士·文淵閣領閣事·世襲一等輕車都尉　　臣于敏中
</p>
<p class="em2">
	經筵講官·太子太保·東閣大學士管刑部事·內務府總管·教習庶吉士　臣英廉
</p>
<p class="em2">
	經筵講官·文淵閣大學士兼吏部尚書·文淵閣領閣事　　臣程景伊
</p>
<p class="em2">
	經筵日講起居注官·太子太保·文淵閣大學士兼吏部尚書·翰林院掌院學士·文淵閣領閣事　　臣嵇璜
</p>
<p class="em2">
	太子太保·御前大臣·議政大臣·領侍衛內大臣·兵部尚書兼管工部·內務府總管·文淵閣提舉閣事·一等忠勇公·和碩額駙　　臣福隆安
</p>
<p class="em2">
	太子太保·御前大臣·議政大臣·領侍衛內大臣·戶部尚書·內務府總管·步軍統領·世襲三等輕車都尉　　臣和珅
</p>
<p class="em2">
	經筵講官·協辦大學士·吏部尚書兼管國子監事務　　臣蔡新
</p>
<p class="em2">
	經筵講官·太子少傅·戶部尚書　　臣王際華
</p>
<p class="em2">
	經筵講官·太子少傅·工部尚書　　臣裘曰修
</p>
<div class="section" id="title-4"><h2>
	歷任副總裁官
</h2></div>
<p class="em2">
	經筵講官·太子少傅·戶部尚書·教習庶吉士　　臣梁國治
</p>
<p class="em2">
	經筵講官·禮部尚書　　臣曹秀先
</p>
<p class="em2">
	都察院左都御史　　張若桂
</p>
<p class="em2">
	內閣學士兼禮部侍郎　　臣劉墉
</p>
<p class="em2">
	吏部侍郎　　臣王杰
</p>
<p class="em2">
	吏部侍郎　　臣彭元瑞
</p>
<p class="em2">
	戶部侍郎　　臣金簡
</p>
<p class="em2">
	經筵講官·戶部侍郎　　臣董誥
</p>
<p class="em2">
	經筵講官·戶部侍郎　　臣曹文埴
</p>
<p class="em2">
	兵部侍郎　　臣沈初
</p>
<p class="em2">
	經筵講官·刑部侍郎　　臣錢汝誠
</p>
<p class="em2">
	工部侍郎　　臣李友棠
</p>
<div class="section" id="title-5"><h2>
	翰林院勘閱編輯四庫全書官員職名
</h2></div>
<div class="section" id="title-6"><h2>
	總纂官
</h2></div>
<p class="em2">
	文淵閣直閣事·兵部侍郎　　臣紀昀
</p>
<p class="em2">
	文淵閣直閣事·大理寺卿　　臣陸錫熊
</p>
<p class="em2">
	太常寺少卿　　臣孫士毅
</p>
<div class="section" id="title-7"><h2 class="section" id="title-15"><h2>
	提調官
</h2></h2></div>
<p class="em2">
	日講起居注官·司經局洗馬　　臣夢吉
</p>
<p class="em2">
	翰林院編修　　臣祝德麟
</p>
<p class="em2">
	掌河南道監察御史　　臣劉錫嘏
</p>
<p class="em2">
	日講起居注官·翰林院侍講　　臣王仲愚
</p>
<p class="em2">
	文淵閣校理·翰林院編修　　臣百齡
</p>
<p class="em2">
	日講起居注官·文淵閣校理·翰林院侍讀　　臣張燾
</p>
<p class="em2">
	翰林院編修　　臣宋銑
</p>
<p class="em2">
	翰林院編修　　臣蕭際韶
</p>
<p class="em2">
	日講起居注官·文淵閣校理·翰林院侍讀　　臣德昌
</p>
<p class="em2">
	翰林院編修　　臣黃瀛元
</p>
<p class="em2">
	翰林院編修　　臣曹城
</p>
<p class="em2">
	日講起居注官·文淵閣校理·翰林院侍講　　臣瑞保
</p>
<p class="em2">
	翰林院編修　　臣陳崇本
</p>
<p class="em2">
	文淵閣校理·翰林院檢討　　臣五泰
</p>
<p class="em2">
	翰林院檢討　　臣運昌
</p>
<p class="em2">
	軍機處行走·工科給事中　　臣章寶傳
</p>
<p class="em2">
	軍機處行走·鴻臚寺卿　　臣馮應榴
</p>
<p class="em2">
	軍機處行走·都察院左副都御史　　臣孫永清
</p>
<p class="em2">
	軍機處行走·浙江道監察御史　　臣史夢琦
</p>
<p class="em2">
	軍機處行走·戶部郎中　　臣劉謹之
</p>
<p class="em2">
	軍機處行走·工部郎中　　臣蔣謝庭
</p>
<p class="em2">
	軍機處行走·翰林院修撰　　臣戴衢亨
</p>
<div class="section" id="title-8"><h2>
	協勘總目官
</h2></div>
<p class="em2">
	文淵閣校理·原任洗馬·候補侍講　　臣劉權之
</p>
<p class="em2">
	文淵閣校理·翰林院編修　　臣汪如藻
</p>
<p class="em2">
	翰林院編修　　臣程晉芳
</p>
<p class="em2">
	翰林院編修　　臣李潢
</p>
<p class="em2">
	翰林院庶吉士　　臣梁上國
</p>
<p class="em2">
	禮部候補主事　　臣任大椿
</p>
<p class="em2">
	國子監助教　　臣張羲年
</p>
<div class="section" id="title-9"><h2>
	纂修官
</h2></div>
<p class="em2">
	日講起居注官·文淵閣校理·左春坊左庶子　　臣鄒奕孝
</p>
<p class="em2">
	右春坊右庶子　　臣平恕
</p>
<p class="em2">
	翰林院侍讀　　臣劉亨地
</p>
<p class="em2">
	文淵閣校理·翰林院侍講　　臣莊承籛
</p>
<p class="em2">
	文淵閣校理·翰林院侍講　　臣吳壽昌
</p>
<p class="em2">
	文淵閣校理·司經局洗馬　　臣翁方綱
</p>
<p class="em2">
	右春坊右中允　　臣劉校之
</p>
<p class="em2">
	翰林院編修　　臣勵守謙
</p>
<p class="em2">
	翰林院編修　　臣朱筠
</p>
<p class="em2">
	翰林院編修　　臣藍應元
</p>
<p class="em2">
	翰林院檢討　　臣蕭芝
</p>
<p class="em2">
	翰林院編修　　臣鄒玉藻
</p>
<p class="em2">
	翰林院編修　　臣王嘉曾
</p>
<p class="em2">
	翰林院編修　　臣劉躍雲
</p>
<p class="em2">
	翰林院編修　　臣姚頤
</p>
<p class="em2">
	翰林院編修　　臣黃良棟
</p>
<p class="em2">
	翰林院編修　　臣陳昌圖
</p>
<p class="em2">
	翰林院修撰　　臣陳初哲
</p>
<p class="em2">
	翰林院編修　　臣劉湄
</p>
<p class="em2">
	翰林院編修　　臣鄭際唐
</p>
<p class="em2">
	翰林院編修　　臣吳典
</p>
<p class="em2">
	翰林院檢討　　臣左周
</p>
<p class="em2">
	司經局洗馬　　臣黃軒
</p>
<p class="em2">
	翰林院編修　　臣王增
</p>
<p class="em2">
	翰林院編修　　臣范衷
</p>
<p class="em2">
	翰林院編修　　臣王爾烈
</p>
<p class="em2">
	翰林院編修　　臣閔思誠
</p>
<p class="em2">
	翰林院編修　　臣林樹蕃
</p>
<p class="em2">
	文淵閣校理·翰林院編修　　臣陳昌齊
</p>
<p class="em2">
	翰林院編修　　臣孫辰東
</p>
<p class="em2">
	翰林院編修　　臣俞大猷
</p>
<p class="em2">
	文淵閣校理·翰林院編修　　臣李堯棟
</p>
<p class="em2">
	翰林院編修　　臣鄒炳泰
</p>
<p class="em2">
	文淵閣校理·翰林院編修　　臣莊通敏
</p>
<p class="em2">
	翰林院編修　　臣黃壽齡
</p>
<p class="em2">
	翰林院編修　　臣莫瞻菉
</p>
<p class="em2">
	翰林院檢討　　臣王坦修
</p>
<p class="em2">
	翰林院編修　　臣許兆椿
</p>
<p class="em2">
	翰林院編修　　臣于鼎
</p>
<p class="em2">
	翰林院編修　　臣王春煦
</p>
<p class="em2">
	翰林院編修　　臣吳鼎雯
</p>
<p class="em2">
	翰林院編修　　臣吳省蘭
</p>
<p class="em2">
	翰林院修撰　　臣汪如洋
</p>
<p class="em2">
	翰林院編修　　臣陳萬青
</p>
<p class="em2">
	翰林院編修　　臣余集
</p>
<p class="em2">
	翰林院編修　　臣邵晉涵
</p>
<p class="em2">
	翰林院編修　　臣周永年
</p>
<p class="em2">
	翰林院檢討　　臣谷際岐
</p>
<p class="em2">
	翰林院庶吉士　　臣蔡廷舉
</p>
<p class="em2">
	翰林院庶吉士　　臣楊昌霖
</p>
<p class="em2">
	翰林院庶吉士　　臣戴震
</p>
<p class="em2">
	翰林院庶吉士　　臣祝堃
</p>
<p class="em2">
	刑部郎中　　臣姚鼐
</p>
<div class="section" id="title-10"><h2>
	天文算法纂修官
</h2></div>
<p class="em2">
	欽天監中官正　　臣郭長發
</p>
<p class="em2">
	欽天監靈臺郎　　臣陳際新
</p>
<p class="em2">
	算學錄　　臣倪廷梅
</p>
<div class="section" id="title-11"><h2>
	收掌官
</h2></div>
<p class="em2">
	翰林院筆帖式　　臣安盛額
</p>
<p class="em2">
	翰林院筆帖式　　臣文英
</p>
<p class="em2">
	翰林院筆帖式　　臣富廉
</p>
<p class="em2">
	翰林院筆帖式　　臣舒明阿
</p>
<p class="em2">
	翰林院筆帖式　　臣白瑛
</p>
<p class="em2">
	翰林院筆帖式　　臣英璽德
</p>
<p class="em2">
	翰林院筆帖式　　臣榮安
</p>
<p class="em2">
	翰林院筆帖式　　臣明福
</p>
<p class="em2">
	翰林院筆帖式　　臣博良
</p>
<p class="em2">
	翰林院筆帖式　　臣恒敬
</p>
<p class="em2">
	翰林院筆帖式　　臣那善
</p>
<p class="em2">
	翰林院筆帖式　　臣長亮
</p>
<p class="em2">
	翰林院筆帖式　　臣經德
</p>
<p class="em2">
	翰林院筆帖式　　臣慶明
</p>
<p class="em2">
	翰林院筆帖式　　臣盛文
</p>
<p class="em2">
	翰林院筆帖式　　臣張純賢
</p>
<p class="em2">
	翰林院筆帖式　　臣福智
</p>
<p class="em2">
	翰林院筆帖式　　臣承露
</p>
<p class="em2">
	翰林院孔目　　臣熊志契
</p>
<p class="em2">
	翰林院待詔　　臣馬蓁
</p>
<div class="section" id="title-12"><h2>
	武英殿繕寫校正四庫全書官員職名
</h2></div>
<div class="section" id="title-13"><h2>
	總閱官
</h2></div>
<p class="em2">
	經筵講官·禮部尚書兼管樂部、太常寺、鴻臚寺事務　　臣德保
</p>
<p class="em2">
	兵部尚書　　臣周煌
</p>
<p class="em2">
	經筵講官·吏部侍郎　　臣謝墉
</p>
<p class="em2">
	禮部侍郎　　臣莊存與
</p>
<p class="em2">
	禮部侍郎　　臣達椿
</p>
<p class="em2">
	署工部侍郎　　臣汪廷璵
</p>
<p class="em2">
	工部侍郎　　臣胡高望
</p>
<p class="em2">
	內閣學士兼禮部侍郎　　臣汪永錫
</p>
<p class="em2">
	內閣學士兼禮部侍郎　　臣金士松
</p>
<p class="em2">
	內閣學士兼禮部侍郎　　臣尹壯圖
</p>
<p class="em2">
	內閣學士兼禮部侍郎　　臣李綬
</p>
<p class="em2">
	宗人府府丞　　臣竇光鼐
</p>
<p class="em2">
	通政使司通政使　　臣吉夢熊
</p>
<p class="em2">
	太常寺卿　　臣倪承寬
</p>
<p class="em2">
	日講起居注宮·翰林院侍讀學士　　臣李汪度
</p>
<p class="em2">
	日講起居注官·文淵閣直閣事·翰林院侍講學士　　臣朱珪
</p>
<div class="section" id="title-14"><h2>
	總校兼提調官
</h2></div>
<p class="em2">
	日講起居注官·文淵閣直閣事·詹事府少詹事　　臣陸費墀
</p>
<div class="section" id="title-7"><h2 class="section" id="title-15"><h2>
	提調官
</h2></h2></div>
<p class="em2">
	日講起居注官·文淵閣直閣事·翰林院侍讀學士　　臣彭紹觀
</p>
<p class="em2">
	翰林院編修　　臣查瑩
</p>
<p class="em2">
	翰林院編修　　　臣劉種之
</p>
<p class="em2">
	文淵閣校理·左春坊左贊善　　臣韋謙恒
</p>
<p class="em2">
	翰林院檢討　　臣彭元珫
</p>
<p class="em2">
	翰林院編修　　臣吳裕德
</p>
<p class="em2">
	翰林院編修　　臣關槐
</p>
<p class="em2">
	翰林院編修　　臣周興岱
</p>
<div class="section" id="title-16"><h2>
	覆校官
</h2></div>
<p class="em2">
	中允銜翰林院編修　　臣王燕緒
</p>
<p class="em2">
	翰林院編修銜　　臣朱鈐
</p>
<p class="em2">
	翰林院檢討　　臣何思鈞
</p>
<p class="em2">
	翰林院庶吉士銜　　臣倉聖脈
</p>
<div class="section" id="title-17"><h2>
	分校官
</h2></div>
<p class="em2">
	日講起居注官·右春坊右中允　　臣張書勳
</p>
<p class="em2">
	文淵閣校理·右春坊中允　　臣季學錦
</p>
<p class="em2">
	翰林院修撰　　臣錢棨
</p>
<p class="em2">
	翰林院修撰　　臣金榜
</p>
<p class="em2">
	翰林院編修　　臣張秉愚
</p>
<p class="em2">
	翰林院編修　　臣項家達
</p>
<p class="em2">
	翰林院編修　　臣楊壽楠
</p>
<p class="em2">
	翰林院編修　　臣裴謙
</p>
<p class="em2">
	翰林院編修　　臣張能照
</p>
<p class="em2">
	翰林院編修　　臣汪學金
</p>
<p class="em2">
	翰林院編修　　臣嚴福
</p>
<p class="em2">
	翰林院編修　　臣孫希旦
</p>
<p class="em2">
	翰林院編修　　臣羅修源
</p>
<p class="em2">
	翰林院編修　　臣朱攸
</p>
<p class="em2">
	翰林院編修　　臣邱庭漋
</p>
<p class="em2">
	翰林院編修　　　臣錢樾
</p>
<p class="em2">
	翰林院編修　　臣周瓊
</p>
<p class="em2">
	翰林院編修　　臣吳錫麒
</p>
<p class="em2">
	翰林院編修　　臣蔡廷衡
</p>
<p class="em2">
	翰林院編修　　臣翟槐
</p>
<p class="em2">
	翰林院編修　　臣施培應
</p>
<p class="em2">
	翰林院編修　　臣吳舒帷
</p>
<p class="em2">
	翰林院編修　　臣何循
</p>
<p class="em2">
	翰林院編修　　臣顏崇潙
</p>
<p class="em2">
	翰林院編修　　臣張九鐔
</p>
<p class="em2">
	翰林院編修　　臣王天祿
</p>
<p class="em2">
	翰林院編修　　臣馮敏昌
</p>
<p class="em2">
	翰林院編修　　臣朱紱
</p>
<p class="em2">
	翰林院編修　　臣閔惇大
</p>
<p class="em2">
	翰林院編修　　臣劉汝謩
</p>
<p class="em2">
	翰林院編修　　臣高棫生
</p>
<p class="em2">
	翰林院編修　　臣范來宗
</p>
<p class="em2">
	翰林院編修　　臣馬啟泰
</p>
<p class="em2">
	翰林院編修　　臣戴聯奎
</p>
<p class="em2">
	翰林院編修　　臣方煒
</p>
<p class="em2">
	翰林院編修　　臣徐如澍
</p>
<p class="em2">
	翰林院編修　　臣戴心亨
</p>
<p class="em2">
	翰林院編修　　臣戴均元
</p>
<p class="em2">
	翰林院編修　　臣許烺
</p>
<p class="em2">
	翰林院編修　　臣沈孫漣
</p>
<p class="em2">
	翰林院編修　　臣盧應
</p>
<p class="em2">
	翰林院編修　　臣錢栻
</p>
<p class="em2">
	翰林院編修　　臣胡榮
</p>
<p class="em2">
	翰林院編修　　臣程昌期
</p>
<p class="em2">
	翰林院編修　　臣何西泰
</p>
<p class="em2">
	翰林院編修　　臣王嘉曾
</p>
<p class="em2">
	翰林院編修　　臣盧遂
</p>
<p class="em2">
	翰林院編修　　臣沈清藻
</p>
<p class="em2">
	翰林院檢討　　臣孫玉庭
</p>
<p class="em2">
	翰林院檢討　　臣洪其紳
</p>
<p class="em2">
	翰林院檢討　　臣李奕疇
</p>
<p class="em2">
	翰林院檢討　　臣溫常綬
</p>
<p class="em2">
	翰林院檢討　　臣王福清
</p>
<p class="em2">
	翰林院檢討　　臣德生
</p>
<p class="em2">
	翰林院檢討　　臣李鼎元
</p>
<p class="em2">
	翰林院檢討　　臣張位
</p>
<p class="em2">
	翰林院檢討　　臣蕭廣運
</p>
<p class="em2">
	翰林院檢討　　臣蕭九成
</p>
<p class="em2">
	翰林院檢討　　臣王允中
</p>
<p class="em2">
	翰林院檢討　　臣龔大萬
</p>
<p class="em2">
	翰林院檢討　　臣羅國俊
</p>
<p class="em2">
	翰林院檢討　　臣錢世錫
</p>
<p class="em2">
	翰林院檢討　　臣饒慶捷
</p>
<p class="em2">
	翰林院檢討　　臣汪㫤
</p>
<p class="em2">
	翰林院檢討　　臣郭寅
</p>
<p class="em2">
	翰林院檢討　　臣王汝嘉
</p>
<p class="em2">
	翰林院檢討　　臣王鍾健
</p>
<p class="em2">
	翰林院庶吉士　　臣馮培
</p>
<p class="em2">
	翰林院庶吉士　　臣李廷敬
</p>
<p class="em2">
	翰林院庶吉士　　臣吳蔚光
</p>
<p class="em2">
	翰林院庶吉士　　臣徐文幹
</p>
<p class="em2">
	翰林院庶吉士　　臣曾廷橒
</p>
<p class="em2">
	翰林院庶吉士　　臣祖之望
</p>
<p class="em2">
	翰林院庶吉士　　臣范鏊
</p>
<p class="em2">
	翰林院庶吉士　　臣胡必達
</p>
<p class="em2">
	翰林院庶吉士　　臣陳墉
</p>
<p class="em2">
	翰林院庶吉士　　臣陳文樞
</p>
<p class="em2">
	翰林院庶吉士　　臣王受
</p>
<p class="em2">
	翰林院庶吉士　　臣王朝梧
</p>
<p class="em2">
	翰林院庶吉士　　臣蔡共武
</p>
<p class="em2">
	翰林院庶吉士　　臣潘紹觀
</p>
<p class="em2">
	翰林院庶吉士　　臣蔣予蒲
</p>
<p class="em2">
	翰林院庶吉士　　臣馮集梧
</p>
<p class="em2">
	翰林院庶吉士　　臣曾燠
</p>
<p class="em2">
	翰林院庶吉士　　臣吳紹浣
</p>
<p class="em2">
	翰林院庶吉士　　臣鍾文韞
</p>
<p class="em2">
	翰林院庶吉士　　臣俞廷掄
</p>
<p class="em2">
	翰林院庶吉士　　臣侍朝
</p>
<p class="em2">
	吏部員外郎　　臣張慎和
</p>
<p class="em2">
	起居注主事　　臣牛稔文
</p>
<p class="em2">
	文淵閣檢閱·宗人府主事　　臣呂雲棟
</p>
<p class="em2">
	刑部主事　　臣胡敏
</p>
<p class="em2">
	文淵閣檢閱·工部主事　　臣王慶長
</p>
<p class="em2">
	內閣中書　　臣龔敬身
</p>
<p class="em2">
	內閣中書　　臣張培
</p>
<p class="em2">
	內閣中書　　臣李楘
</p>
<p class="em2">
	內閣中書　　臣汪日章
</p>
<p class="em2">
	內閣中書　　臣吳俊
</p>
<p class="em2">
	內閣中書　　臣方維甸
</p>
<p class="em2">
	內閣中書　　臣王璸
</p>
<p class="em2">
	內閣中書　　臣吳紹昱
</p>
<p class="em2">
	內閣中書　　臣毛上炱
</p>
<p class="em2">
	內閣中書　　臣盛惇崇
</p>
<p class="em2">
	內閣中書　　臣杜兆基
</p>
<p class="em2">
	內閣中書　　臣雷純
</p>
<p class="em2">
	文淵閣檢閱·內閣侍讀　　臣宋鎔
</p>
<p class="em2">
	文淵閣檢閱·內閣侍讀　　臣裘行簡
</p>
<p class="em2">
	文淵閣檢閱·內閣中書　　臣李斯詠
</p>
<p class="em2">
	文淵閣檢閱·內閣中書　　臣方大川
</p>
<p class="em2">
	文淵閣檢閱·內閣中書　　臣金光悌
</p>
<p class="em2">
	文淵閣檢閱·內閣中書　　臣劉圖南
</p>
<p class="em2">
	內閣中書　　臣李荃
</p>
<p class="em2">
	內閣中書　　臣胡紹基
</p>
<p class="em2">
	內閣中書　　臣董聯瑴
</p>
<p class="em2">
	內閣中書　　臣程炎
</p>
<p class="em2">
	內閣中書　　臣王學海
</p>
<p class="em2">
	內閣中書　　臣楊世綸
</p>
<p class="em2">
	內閣中書　　臣閔思毅
</p>
<p class="em2">
	內閣中書　　臣邱桂山
</p>
<p class="em2">
	內閣中書　　臣馬猶龍
</p>
<p class="em2">
	內閣中書　　臣甄松年
</p>
<p class="em2">
	內閣中書　　臣沈琨
</p>
<p class="em2">
	內閣中書　　臣鮑之鍾
</p>
<p class="em2">
	內閣中書　　臣王照
</p>
<p class="em2">
	內閣中書　　臣王中地
</p>
<p class="em2">
	內閣中書　　臣費振勳
</p>
<p class="em2">
	內閣中書　　臣沈叔埏
</p>
<p class="em2">
	內閣中書　　臣顧宗泰
</p>
<p class="em2">
	內閣中書　　臣楊揆
</p>
<p class="em2">
	內閣中書　　臣洪梧
</p>
<p class="em2">
	內閣中書　　臣江璉
</p>
<p class="em2">
	內閣中書　　臣孫球
</p>
<p class="em2">
	內閣中書　　臣徐秉敬
</p>
<p class="em2">
	內閣中書　　臣秦瀛
</p>
<p class="em2">
	內閣中書　　臣黃秉元
</p>
<p class="em2">
	內閣中書　　臣張敦培
</p>
<p class="em2">
	內閣中窨　　臣潘奕雋
</p>
<p class="em2">
	內閣中書　　臣張曾效
</p>
<p class="em2">
	內閣中書　　臣石鴻翥
</p>
<p class="em2">
	內閣中書　　臣趙秉淵
</p>
<p class="em2">
	內閣中書　　臣劉英
</p>
<p class="em2">
	內閣中書　　臣沈鳳輝
</p>
<p class="em2">
	內閣中書　　臣溫汝适
</p>
<p class="em2">
	內閣中書　　臣賈錟
</p>
<p class="em2">
	內閣中書　　臣章煦
</p>
<p class="em2">
	內閣中書　　臣毛鳳儀
</p>
<p class="em2">
	內閣中書　　臣葉菼
</p>
<p class="em2">
	內閣中書　　臣郭晉
</p>
<p class="em2">
	內閣中書　　臣竇汝翼
</p>
<p class="em2">
	內閣中書　　臣張塤
</p>
<p class="em2">
	內閣中書　　臣汪師曾
</p>
<p class="em2">
	內閣中書　　臣言朝標
</p>
<p class="em2">
	內閣中書　　臣趙懷玉
</p>
<p class="em2">
	內閣中書　　臣徐步雲
</p>
<p class="em2">
	內閣中書　　臣宋枋遠
</p>
<p class="em2">
	中書科中書　　臣吳翼成
</p>
<p class="em2">
	中書科中書　　臣李元春
</p>
<p class="em2">
	候補中書科中書　　臣劉源溥
</p>
<p class="em2">
	國子監助教　　臣陳木
</p>
<p class="em2">
	國子監助教　　臣周鋐
</p>
<p class="em2">
	國子監助教　　臣卜維吉
</p>
<p class="em2">
	國子監助敎　　臣金學詩
</p>
<p class="em2">
	國子監助教　　臣黃昌禔
</p>
<p class="em2">
	國子監助敎　　臣汪錫魁
</p>
<p class="em2">
	內閣典籍　　臣袁文邵
</p>
<p class="em2">
	詹事府主簿　　臣汪日贊
</p>
<p class="em2">
	國子監監丞　　臣金兆燕
</p>
<p class="em2">
	國子監監丞　　臣張曾炳
</p>
<p class="em2">
	國子監學正　　臣沈培
</p>
<p class="em2">
	國子監學正　　臣蔡鎮
</p>
<p class="em2">
	國子監學正　　臣吳垣
</p>
<p class="em2">
	國子監學錄　　臣常循
</p>
<p class="em2">
	國子監學錄　　臣李巖
</p>
<p class="em2">
	候補國子監學正　　臣張志楓
</p>
<p class="em2">
	通政司經歷　　臣劉光第
</p>
<p class="em2">
	太常寺典簿　　臣劉景岳
</p>
<p class="em2">
	太常寺博士　　臣郭祚熾
</p>
<p class="em2">
	進士　　臣柴模
</p>
<p class="em2">
	進士　　臣吳樹萱
</p>
<div class="section" id="title-18"><h2>
	篆隸分校官
</h2></div>
<p class="em2">
	翰林院庶吉士　　臣王念孫
</p>
<p class="em2">
	國子監學正　　臣謝登雋
</p>
<div class="section" id="title-19"><h2>
	繪圖分校官
</h2></div>
<p class="em2">
	工部員外郎　　臣門應兆
</p>
<div class="section" id="title-20"><h2>
	編次黃簽考證官
</h2></div>
<p class="em2">
	候補國子監司業　　臣王太岳
</p>
<p class="em2">
	候補國子監司業　　臣曹錫寶
</p>
<div class="section" id="title-21"><h2>
	督催官
</h2></div>
<p class="em2">
	翰林院編修　　臣祥慶
</p>
<p class="em2">
	內務府郎中　　臣董椿
</p>
<p class="em2">
	翰林院筆帖式　　臣楚維寧
</p>
<div class="section" id="title-22"><h2>
	收掌宮
</h2></div>
<p class="em2">
	中書科中書　　臣田起莘
</p>
<p class="em2">
	國子監典簿　　臣吳應霞
</p>
<div class="section" id="title-23"><h2>
	武英殿收掌官
</h2></div>
<p class="em2">
	奉宸院筆帖式　　臣阿克敦
</p>
<p class="em2">
	筆帖式　　臣敷註禮
</p>
<p class="em2">
	筆帖式　　臣德光
</p>
<p class="em2">
	筆帖式　　臣廣傳
</p>
<p class="em2">
	七品庫掌　　臣陸達塞
</p>
<p class="em2">
	七品庫掌　　臣海寧
</p>
<p class="em2">
	七品庫掌　　臣準提保
</p>
<p class="em2">
	七品庫掌　　臣伊昌阿
</p>
<p class="em2">
	委署庫掌　　臣海福
</p>
<p class="em2">
	委署庫掌　　臣德明
</p>
<p class="em2">
	栢唐阿　　臣福慶
</p>
<p class="em2">
	栢唐阿　　臣永清
</p>
<p class="em2">
	栢唐阿　　臣惠保
</p>
<p class="em2">
	管造司庫守　　臣八十
</p>
<div class="section" id="title-24"><h2>
	武英殿監造官
</h2></div>
<p class="em2">
	內務府郎中兼佐領　　臣劉淳
</p>
<p class="em2">
	武英殿監造　　臣紹言
</p>
<p class="em2">
	武英殿監造　　臣伊靈阿
</p> 



</div></body></html>