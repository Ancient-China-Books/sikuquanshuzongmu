<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>四庫全書總目-卷八十·史部三十六（職官類存目）</title></head><body><div id="text">

<p>
<strong>欽定四庫全書總目卷八十</strong>
</p>
<div class="section" id="title-0"><h1>
	史部三十六
</h1><hr/></div>
<div class="section" id="title-1"><h2>
	職官類存目
</h2></div>
<div class="section" id="title-2"><h2>
	厯代銓政要畧一卷<span class="jiazhu">編修程晉芳家藏本</span>
</h2></div>
<p class="em2">
	舊本題宋楊億撰億字大年浦城人雍熙初年十一召試詩賦授秘書省正字淳化中命試翰林賜進士第天禧中官至工部侍郎翰林學士兼史館修撰卒諡曰文事蹟具宋史本傳此書宋史藝文志不著錄億本傳亦不載惟曹溶學海類編收之細核其文乃冊府元龜銓政一門總序也巳爲割裂作僞又億雖預修冊府元龜而據晁氏讀書志總其事者尚有王欽若同修者更有錢惟演等十五人作序者亦有李維等五人億於諸序不過奉勅點竄何所見而此序出億手此眞隨意支配者矣
</p>
<div class="section" id="title-3"><h2>
	太常沿革二卷<span class="jiazhu">永樂大典本</span>
</h2></div>
<p class="em2">
	元任栻撰栻始末未詳此書乃其爲太常博士時所修前有危素序素時亦爲太常博士故也上卷志沿革下卷皆職官題名始自中統迄於至正所載當時奏牘文移皆從國語譯出未經修潤又案元太常集禮一書中載官屬職掌曰都監曰祭祠局曰鑾儀局曰法物庫曰神厨局皆有事於太廟之官而以署令一人丞一人統之此上下兩卷中俱未載及轉以典書附於卷末義例殊不可解危素序云寺升院院有正從二品之異其增損官吏祿秩弗同具載此書然大要已具於元史矣
</p>
<div class="section" id="title-4"><h2>
	南臺備要二卷<span class="jiazhu">永樂大典本</span>
</h2></div>
<p class="em2">
	元劉孟保等撰前有江南行御史臺都事素元岱序稱至元十四年立行臺於維揚以式三省統諸道即今江南諸道行御史臺之在集慶者也中臺嘗併其官屬除拜合爲一書刋布中外所謂憲臺通紀是巳至正癸未藁城董公守簡授湖廣行省中丞欲別爲載籍以便觀覽迺命掾屬劉孟保等披牘厯案稽覈故實裒集成編則此書乃補憲臺通紀之遺者也考憲臺通紀久巳散佚永樂大典亦僅存其卷首故不著於錄而惟存此書之目焉
</p>
<div class="section" id="title-5"><h2>
	官職會通二卷<span class="jiazhu">安徽巡撫採進本</span>
</h2></div>
<p class="em2">
	明魏校撰校有周禮沿革傳巳著錄此書又敷衍其說以明之六部配周之六官其所屬官因以附焉僅有天官地官春官夏官四篇蓋亦未成之稿每述一官必曰今欲正某官之職云云然言之則成理行之則必窒自漢以來未有以周禮致太平者也
</p>
<div class="section" id="title-6"><h2>
	南廱志二十四卷<span class="jiazhu">浙江汪啓淑家藏本</span>
</h2></div>
<p class="em2">
	明黄佐撰佐有泰泉鄉禮已著錄南都太學建於明太祖吳元年景泰中祭酒吳節嘗撰志一十八卷嘉靖初祭酒崔銑重纂未就佐得其遺牘因復加修訂以吳志爲本而增損成之凡事紀四職官表二雜考十二列傳六書法一準史例頗爲詳備惟音樂考一門多泛論古樂皆佐一巳之見於太學制度無涉殊失限斷其第十八卷經籍考當時以委助敎梅鷟成之鷟學問淹貫故敘述亦具有本末書成於嘉靖二十二年而中有萬曆中事蓋後人隨時續添者也
</p>
<div class="section" id="title-7"><h2>
	虔臺志十二卷<span class="jiazhu">浙江范懋柱家天一閣藏本</span>
</h2></div>
<p class="em2">
	明蕭根等撰根爵里未詳宏治甲寅汀漳盗起楚粤之不逞者和之於是設巡撫都御史治贛州以控制諸省至甲子罷置正德庚午盗攻武平縣乃復建焉嘉靖壬寅巡撫虞守愚命根等編撰虔臺始末爲此書序次草創略備故事而已贛州在陳以前曰南康至隋改爲虔州宋紹興二十二年校書董德元上言虔州號虎頭城非佳名廷議以虔有虔劉之義因改名贛州後人詞翰兼用古名然施於詩賦則可此記明代職官而用南宋以前之地名殊於體例未安且名虔州時無御史臺於文義亦爲杜撰明人著述往往如斯糾之不可勝糾也
</p>
<div class="section" id="title-8"><h2>
	吕梁洪志一卷<span class="jiazhu">戶部尚書王際華家藏本</span>
</h2></div>
<p class="em2">
	明馮世雍撰世雍江夏人嘉靖癸未進士官工部主事明時運道自徐州泝吕梁洪入濟設洪夫以牽絻歲命工部屬官一員董其事謂之吕梁分司世雍嘗領其職因述前後建置始末及官署祠廟厯任姓氏以成斯志凡八篇篇首各有序末復繫以贊語
</p>
<div class="section" id="title-9"><h2>
	鄖臺志畧九卷<span class="jiazhu">浙江范懋柱家天一閣藏本</span>
</h2></div>
<p class="em2">
	明徐柱撰桂潛山人嘉靖乙未進士官鄖陽府知府先是成化初原傑撫定荆襄流民置鄖陽府設提督撫治一員鎭之嘉靖二十五年慈谿葉照以右副都御史領其任桂等輯比事略爲此書前二卷載建置輿地公廨官職後七卷爲劄奏政賦兵防著述所載有嘉靖以後事則金臺于湛等繼爲撫治又附益之也
</p>
<div class="section" id="title-10"><h2>
	虔臺續志五卷<span class="jiazhu">浙江范懋柱家天一閣藏本</span>
</h2></div>
<p class="em2">
	明陳燦撰燦里貫未詳官贛州府敎諭此書乃嘉靖中巡撫南贛等處右副都御史談愷屬燦等所輯紀宏治以後設官沿革及分地統轄之制以續蕭根之書首一卷爲輿圖考後四卷則編年紀事據其凡例稱於虔臺志悉仍其舊凡所損益別爲一編蓋祝舊志又稍變其例矣
</p>
<div class="section" id="title-11"><h2>
	南京太常寺志十三卷<span class="jiazhu">浙江巡撫採進本</span>
</h2></div>
<p class="em2">
	明汪宗元撰宗元號春谷崇陽人嘉靖巳丑進士官至總理河道右副都御史是書乃宗元爲南京太常寺卿時所輯分謨訓規制職官禮書樂書舊制薦獻祭告祭器祿食夫役列傳爲十二門所記各祀祝文陳設及樂章樂器皆較明會典集禮諸書爲備至於薦獻品物應祀宫觀及署中藏經字號存貯什器皆條列不遺焉
</p>
<div class="section" id="title-12"><h2>
	南京太僕寺志十一卷<span class="jiazhu">浙江巡撫採進本</span>
</h2></div>
<p class="em2">
	明雷禮撰禮有明六朝索隱已著錄是書乃其官南京太僕寺少卿時所作據其凡例稱首載洪武以後厯朝諭旨次以事例官司轄屬規制官田種馬草塲冊籍俸徭九志而列傳遺文終焉兹本祇十一卷草塲以下全佚非完書矣
</p>
<div class="section" id="title-13"><h2>
	太僕寺志十四卷<span class="jiazhu">浙江巡撫採進本</span>
</h2></div>
<p class="em2">
	明顧存仁撰存仁字伯剛太倉人嘉靖壬辰進士官至太僕寺卿是書分官職題名馬政事例蠲貸苑馬祠祀官署庫藏點調軍馬圖文錄十一門然脫略太多如馬政一門上沿厯代而漢以後各史所載如梁之南牧左右牧北齊之乘黄左右龍各署皆闕而不敘文錄一門載漢之天馬歌唐杜甫之驄馬行是類何預太僕寺詩集充棟又烏可勝收乎
</p>
<div class="section" id="title-14"><h2>
	浙省分署紀事本末六卷<span class="jiazhu">兩淮鹽政採進本</span>
</h2></div>
<p class="em2">
	明茅坤撰坤有徐海本末巳著錄是書之作蓋以湖州烏戍一鎭界連六縣跨帶兩省姦盗易於窟穴郡人致仕副使施儒以嘉靖十七年疏於朝請設縣不果議置通判後因通判權輕不足以彈制諸屬旋亦汰除萬曆元年始設同知以統之因作是書以紀其始末
</p>
<div class="section" id="title-15"><h2>
	留臺雜記八卷<span class="jiazhu">兩淮鹽政採進本</span>
</h2></div>
<p class="em2">
	明符驗撰驗有革除遺事巳著錄是編乃其爲巡按南直隸御史時所作專記南京御史臺故事因以上溯列朝設官命職之由分爲十類曰天文曰院址曰院臺曰官制曰職守曰俸秩曰廨宇曰職官表曰宸翰曰碑記驗自爲序述其凡例然輿地之書動陳星野巳屬影響之談一官一署而首志天文其亦迂而鮮要矣
</p>
<div class="section" id="title-16"><h2>
	南京吏部志十五卷<span class="jiazhu">浙江巡撫採進本</span>
</h2></div>
<p class="em2">
	明汪宗伊撰宗伊字子衡崇陽人嘉靖戊戌進士官至南京吏部尚書是編乃其爲文選郎中時所作首聖訓次建官次公署次職掌次列官表傳次藝文前有宗伊所作之引謂白之尚書吳嶽創爲部志又諮之曾官吏部者侍郎李棠大理卿杜拯太僕卿殷邁鴻臚卿孫鑨應天府丞邱有嵓郎中顧闕鄒國儒袁尊尼傅良諫主事蔡悉聶廷璧網羅散失以成此編頗爲詳悉黃氏千頃堂書目載宗伊尚有留銓志餘二卷蓋即補志中所遺者今其書未見云
</p>
<div class="section" id="title-17"><h2>
	吏部職掌<span class="jiazhu">無卷數　兩淮馬裕家藏本</span>
</h2></div>
<p class="em2">
	明黃養蒙撰方九功王篆續修養蒙南安人嘉靖辛丑進士官至戶部右侍郎九功南陽人嘉靖丙辰進士官至南京工部右侍郎篆有江防考已著錄是編於明嘉隆以前吏部制度沿革載之最悉蓋排纂案牘而爲之猶今之六部則例也
</p>
<div class="section" id="title-18"><h2>
	念初堂集十二卷<span class="jiazhu">江西巡撫採進本</span>
</h2></div>
<p class="em2">
	不著撰人名氏首題念初堂集其書則志太學之畧也案鄧元錫函史下編載嘉靖間王祭酒材官司業時考典稽訓作太學志六編編爲之序序各有志並抄撮其畧云云蓋即是書也書列典制謨訓禮樂政事論議人材六門門各分上下二卷材江西新城人嘉靖辛丑進士官至太常寺卿掌國子監祭酒事元錫竟稱爲祭酒非也
</p>
<div class="section" id="title-19"><h2>
	公侯簿三卷<span class="jiazhu">浙江范懋柱家天一閣藏本</span>
</h2></div>
<p class="em2">
	不著撰人名氏前有嘉靖九年公牘一篇又有嘉靖二十六年公牘一篇蓋吏部騐封司所存冊籍相續編纂者也鄭汝璧明功臣封爵考稱舊有底簿殆即指是書矣
</p>
<div class="section" id="title-20"><h2>
	詞林典故一卷附翰苑須知一卷<span class="jiazhu">浙江廵撫採進本</span>
</h2></div>
<p class="em2">
	明張位撰位有問奇集已著錄此乃其官翰林學士時所輯詞館通行典例自經筵日講以迄輿從服色凡分三十二門翰苑須知則庶常館規及俸祿錢糧數目當時刋板置院中入館者人給一冊然率據案牘原文不加潤餙往往鄙俚可笑不足以繼翰林志翰苑羣書後也乾隆十有二年我皇上嘉惠詞垣徵求文獻特命輯詞林典故一書本末源流粲然具備木天佳話榮冠古今是編殘缺之餘蓋不足以爲典據今姑附存其目焉
</p>
<div class="section" id="title-21"><h2>
	明功臣封爵考八卷<span class="jiazhu">浙江范懋柱家天一閣藏本</span>
</h2></div>
<p class="em2">
	明鄭汝璧撰汝璧有明帝后紀畧已著錄是編成於萬曆丙子乃其爲吏部騐封司郎中時所輯紀明代諸臣封爵凡分類二十曰開國曰靖難曰征西曰征交趾曰征南曰征北曰征蠻曰征番曰禦冦曰捕反曰倭曰戰勝曰戰殁曰歸附曰推戴曰海運曰營建曰迎立曰奪門曰外戚其以恩澤恩幸方術及追贈封者並附錄之分世封除封爲二類而採劵文宗圖及鄭曉吾學編本傳附入間以所見聞補其缺畧起於洪武迄於隆慶據其自序蓋以騐封司舊有功臣底簿病其弗全因續爲補綴成此帙云
</p>
<div class="section" id="title-22"><h2>
	館閣漫錄<span class="jiazhu">無卷數　浙江范懋柱家天一閣藏本</span>
</h2></div>
<p class="em2">
	不著撰人名氏据焦竑國史經籍志載是書十卷題張元忭撰二人相去不遠必有據也元忭有紹興府志巳著錄是書所錄皆明成祖至武宗時翰林除授遷改之事編年紀載亦間有論斷首題洪武三十五年者成祖革除建文四年年號仍稱洪武三十五年故也
</p>
<div class="section" id="title-23"><h2>
	掖垣人鑑十七卷附錄一卷<span class="jiazhu">兩淮鹽政採進本</span>
</h2></div>
<p class="em2">
	明蕭彦撰彦字思學涇縣人隆慶辛未進士官至湖廣總督是書乃萬曆二十年彦爲兵科給事中時與同官王致祥等同輯明代六科名姓鄉貫出處始末共爲一編以天順以前爲前集成化以後迄萬曆爲後集首冠以官制沿革及兩朝謨訓各一卷而以題名碑記諸篇附於其末
</p>
<div class="section" id="title-24"><h2>
	職官志一卷附后紀妃嬪傳外戚傳三篇<span class="jiazhu">副都御史黃登賢家藏本</span>
</h2></div>
<p class="em2">
	不著撰人名氏所紀惟部院寺監諸司職掌不及武臣及外官蓋非足本也其叙厯朝官制至穆宗而止間有稱今上云云者蓋書成於萬曆中記載寥寥不足以存掌故末附后紀稱史官楊繼禮撰此書殆即繼禮史局殘本偶留於世歟繼禮華亭人萬曆庚辰進士
</p>
<div class="section" id="title-25"><h2>
	楚臺記事七卷<span class="jiazhu">浙江汪啟淑家藏本</span>
</h2></div>
<p class="em2">
	明李天麟撰天麟字公振武定人萬曆庚辰進士由牧馬千戶所軍籍中式故自稱燕人官至監察御史廵按湖廣是書即在湖廣所作分地里圖說爲四卷兵糧圖說爲三卷又雜載章奏禮儀堂規供應等舊例猥雜煩瑣與書吏簿籍無異其載贐餽賀儀銀數多寡以官階大小爲準可見當時苞苴陋習而公然載之簡牘毫無顧憚尤足徴明政之不綱也
</p>
<div class="section" id="title-26"><h2>
	符司紀六卷<span class="jiazhu">副都御史黃登賢家藏本</span>
</h2></div>
<p class="em2">
	明劉日升撰日升廬陵人萬曆庚辰進士官至應天府尹是編乃其官尚寶司卿時所輯具載典璽事規及各官牙牌各府衛金牌令牌之制後有附錄一卷爲秦嘉楨所續輯嘉楨德淸人續此書時官尚寳司丞其始末未詳
</p>
<div class="section" id="title-27"><h2>
	舊京詞林志六卷<span class="jiazhu">内府藏本</span>
</h2></div>
<p class="em2">
	明周應賔撰應賔有九經考異已著錄應賔嘗以左諭德少詹事兩掌南京翰林院事故著此書專記南院故事永樂以後定都北京事有關於南院者亦錄之分紀事紀典紀官三門洪武初建翰林國史院於皇城内賜扁曰詞林洪武十四年改翰林國史院爲翰林院又别建廨舍非故地矣獨詞林之稱自洪武以後皆沿之故應賔取以爲名焉
</p>
<div class="section" id="title-28"><h2>
	南京鴻臚寺志四卷<span class="jiazhu">江蘇周厚堉家藏本</span>
</h2></div>
<p class="em2">
	明桑學䕫撰學䕫濮州人萬曆壬辰進士官光祿寺少卿攝鴻臚寺事明初置侍儀司洪武九年改殿廷儀禮司三十年始改爲鴻臚寺永樂北遷乃以故署之在留都者加南京二字而儀禮亦因之有繁簡隆殺其後競習簡易故學䕫創爲寺志以復典章之舊然昧於取裁不諳體例屬官考語備載於冊而卿丞諸人之傳率全錄焦竑獻徴錄舊又漫無刪節至以王守仁曾官此職遂以良知講學語書之累牘尤支蔓之甚矣
</p>
<div class="section" id="title-29"><h2>
	官制備攷二卷<span class="jiazhu">浙江汪啟淑家藏本</span>
</h2></div>
<p class="em2">
	舊本題明李日華撰日華有梅墟先生别錄已著錄是書因明代官制而上溯厯代之沿革大抵取備書啟之用舛漏頗多不足以備攷証末附文武爵秩數條並著京外官之稱呼尤未免於弇陋疑日華未必至此殆坊賈托名也
</p>
<div class="section" id="title-30"><h2>
	續宋宰輔編年錄二十六卷<span class="jiazhu">安徽廵撫採進本</span>
</h2></div>
<p class="em2">
	明吕邦燿撰邦燿字元韜錦衣衛籍順天人萬曆辛丑進士官至通政司右叅議邦燿旣刊行宋徐自明宰輔編年錄復作是編以續之起寧宗嘉定九年終衞王昺祥興二年其體例皆仿原書而詳畧失宜遠不及自明之精核蓋此書大旨在紀拜罷歲月以備攷証至其人行事本末則史家自有專傳原無庸複引繁稱自明於每人畧述梗槪最爲得體邦燿乃并朝廷之事廣爲摭錄正史以外並据諸說以附益之泛監殊甚又自明每人具載命官及罷免制詞足徴一朝典故嘉定以後雖無專書可攷而見於南宋文集者尚有流傳邦燿不能蒐輯考補而反斥其有無不足重輕尤爲寡識至如元順帝爲瀛國公子不獨說本荒唐亦與宰輔編年全無關涉乃亦累牘連篇詞繁不殺眞可謂漫無體要者矣
</p>
<div class="section" id="title-31"><h2>
	南京工部志十八卷<span class="jiazhu">兩淮馬裕家藏本</span>
</h2></div>
<p class="em2">
	明朱長芳撰長芳上海人南京國子監生天啓初編輯神宗光宗兩朝實錄博採志乘諸部寺舊無志者咸創爲之南京工部尚書何熊祥因使長芳輯舊牘爲此編
</p>
<div class="section" id="title-32"><h2>
	南京都察院志四十卷<span class="jiazhu">兩淮馬裕家藏本</span>
</h2></div>
<p class="em2">
	明施沛撰沛始末未詳其修此書時則爲南京國子監生時董其事者爲操江副都御史徐必達亦天啟初因修兩朝實錄而作也
</p>
<div class="section" id="title-33"><h2>
	南京行人司志十六卷<span class="jiazhu">浙江巡撫採進本</span>
</h2></div>
<p class="em2">
	明翁逢春撰逢春吳縣人南京國子監生分詔命建官公署儀注奏疏年表列傳藝文八門董其事者爲南京行人司左司副彭維成前有維成序序末私印作萬曆給諫四字攷維成字元性廬陵人萬曆辛丑進士以刑科給事中謫是官故自標此自然旣志行人宜以行人爲斷是書乃載維成爲給事時奏疏是六科志非行人司志矣又載維成一切來往書牘居藝文十之五六是維成之別集非官書矣殆全不知體例爲何事也
</p>
<div class="section" id="title-34"><h2>
	留都武學志五卷<span class="jiazhu">兩淮鹽政採進本</span>
</h2></div>
<p class="em2">
	明徐伯徵撰伯徵字孺臺海寧人萬曆巳未進士官至揚州府知府明之武學建於正統壬戌因御史彭朂之請選敎授訓導等官以專敎京衞武官之子有南京國子監祭酒陳敬宗所撰碑備載始末是編乃天啓三年伯徵官南京武衞敎授時所著分建置典禮制令職官選舉人物藝文七門
</p>
<div class="section" id="title-35"><h2>
	明文武諸司衙門官制五卷<span class="jiazhu">江西巡撫採進本</span>
</h2></div>
<p class="em2">
	不著撰人名氏前有題詞稱官制舊有成書久而多訛近兩淮運司翻刻者彼善於此而未嘗訂正亦非善本因照會典一統志及現行事宜採輯成編以廣其傳末署新喻縣丞陶承慶校正廬陵縣末學葉時用增補乃江西書賈刋行之本也所列官制大扺以萬曆初年爲斷第五卷内附載上任選擇日期而並列天體赤口日等圖彌爲猥雜殆不足譏
</p>
<div class="section" id="title-36"><h2>
	官爵志三卷<span class="jiazhu">浙江吳玉墀家藏本</span>
</h2></div>
<p class="em2">
	明徐石麒撰石麒字寶摩嘉興人天啓壬戌進士授工部主事忤魏忠賢削籍崇禎中官至吏部尚書南都破後不食死事迹具明史本傳是志述有明一代官制厯引前代沿革互相叅証引據頗爲詳核然大抵爲通典文獻通考所已具
</p>
<div class="section" id="title-37"><h2>
	古今官制沿革圖<span class="jiazhu">無卷數　兩江總督採進本</span>
</h2></div>
<p class="em2">
	明王光魯撰光魯有閲史約書已著錄是書載秦漢迄於宋元凡官制之升降沿革頗詳悉而限於尺幅攷据亦多所未備明宜興路進校刋金履祥通鑑前編首列古今官制未著撰人姓名今校之悉與此合蓋即光魯本也
</p>
<div class="section" id="title-38"><h2>
	明官制五卷<span class="jiazhu">浙江巡撫採進本</span>
</h2></div>
<p class="em2">
	不著撰人名氏備錄明代直省各府州縣文武官員品秩曁道里遠近編戶多寡到任限期皆採之明會典及一統志諸書蓋坊簡所刋以便仕宦之檢閱不足以言著書也
</p>
<div class="section" id="title-39"><h2>
	厯代銓選志一卷<span class="jiazhu">編修程晉芳家藏本</span>
</h2></div>
<p class="em2">
	國朝袁定遠撰定遠里貫未詳此書其官吏部文選司郎中時作也厯敘各朝銓政選舉之法略而寡當如敘魏晉九品官人之制而失載漢志限年之沿革宋分四郡餘郡之歲舉梁代中正之廢置後魏之中正與吏部並銓皆厯朝銓選之制悉略而不敘金元銓政載於史志甚詳亦槪畧之至謂明興立制入仕之途有三進士監生吏員不知明初三途並用乃科舉薦能吏員三途其時應薦者或以賢良方正或以儒士或以秀才或以人才皆官至卿輔非盡在監之監生也
</p>
<div class="section" id="title-40"><h2>
	厯代宰輔彚攷八卷<span class="jiazhu">浙江巡撫採進本</span>
</h2></div>
<p class="em2">
	國朝萬斯同撰斯同有聲韻源流攷已著錄是編取秦漢以迄元明宰輔分職繫名以便檢核其於官制增損異同之處亦間附案語頗爲簡明然不著拜罷年月視諸史表例頗爲簡略又如唐代使相以其爲藩鎭加官俱不載錄是也然如李克用朱全忠王智興李載義韓建等之位冠三師亦祇屬優以空名並未嘗入輔左右而顧一槪列之則義例亦未能盡歸畫一也
</p>
<div class="section" id="title-41"><h2>
	銓政論畧一卷<span class="jiazhu">江蘇巡撫採進本</span>
</h2></div>
<p class="em2">
	國朝蔡方炳撰方炳有增訂廣輿記已著錄是書專論唐宋二代銓政頗爲淺略如謂侍郎起於隋不知梁天監三年已有侍郎之設謂唐選官必試於吏部不知五品以上之不試至接承他姓以應調乃五代時弊政唐時鮮有宋時科目甚多專舉經明行修賢良方正二科更見挂漏唯所議明末專拘進士資格之弊立論頗確云
</p>
<div class="section" id="title-42"><h2>
	文武金鏡律例指南十六卷<span class="jiazhu">内府藏本</span>
</h2></div>
<p class="em2">
	國朝凌銘麟撰銘麟字天石杭州人是書成於康熙辛酉自文武儀注品級以及涖任居官事宜無不備載又發律例大旨而以相傳之案牘爲之証據蓋亦爲初仕者設也
</p>
<div class="section" id="title-43"><h2>
	南臺舊聞十六卷<span class="jiazhu">浙江巡撫採進本</span>
</h2></div>
<p class="em2">
	國朝黃叔璥撰叔璥有南征記程已著錄是書詳述御史典故凡十三門毎事各注所出之書其曰南臺者據王士禎分廿餘話今都察院可稱南臺不可稱西臺語也
</p>
<p class="em2">
	右職官類官制之屬四十二部三百五十四卷<span class="jiazhu">内三部無卷數</span>皆附存目
</p>
<div class="section" id="title-44"><h2>
	牧民忠告一卷<span class="jiazhu">直隸總督採進本</span>
</h2></div>
<p class="em2">
	元張養浩撰養浩有三事忠告已著錄此即三事中之一種魏裔介摘出別行非完書也
</p>
<div class="section" id="title-45"><h2>
	官箴一卷<span class="jiazhu">左都御史張若溎家藏本</span>
</h2></div>
<p class="em2">
	明宣宗章皇帝御製自都督府至儒學凡三十五篇前有宣德七年六月諭旨一道稱取古人箴儆之義凡中外諸司各著一篇使揭諸㕔事朝夕覽觀庶幾君臣交儆之道蓋當時嘗以頒行者嘉靖戊戌南京國子監祭酒倫以訓復刋布之後載宣宗御製廣寒殿記一首玉簪花賦一首詩二十七首詞曲二首不知何人所附叢雜不倫殊乖編錄之體
</p>
<div class="section" id="title-46"><h2>
	牧津四十四卷<span class="jiazhu">浙江巡撫採進本</span>
</h2></div>
<p class="em2">
	明祁承㸁撰承㸁字爾光山陰人萬曆甲辰進士官至江西布政司叅政其書採輯厯代循吏事實分類編次首列緝槩一卷分爲五目一攷名二稽制三述意四論世五辨類以下凡四十四卷分經濟消弭匡定節義當機惠愛化導勤節集事政才政術眞誠淸德砥躬風力守正嚴肅敦厚忠信明决得情察奸矜愼平恕執持識見崇體任人治賦救荒詰盗儒治三十二類每類前各有小序徴采旣廣不無煩碎叢雜之病
</p>
<div class="section" id="title-47"><h2>
	明職一卷<span class="jiazhu">浙江巡撫採進本</span>
</h2></div>
<p class="em2">
	明吕坤撰坤有四禮翼已著錄坤於萬曆壬辰以僉都御史巡撫山右作此篇以申飭屬吏自弟子員之職至督撫之職統十八篇於省府州縣職官利弊得失言之甚悉
</p>
<div class="section" id="title-48"><h2>
	仕學全書三十五卷<span class="jiazhu">江西巡撫採進本</span>
</h2></div>
<p class="em2">
	明魯論撰論有四書通議已著錄是書初名聞見錄以明代官制法令仿周禮六官分類編載各附論斷蓋亦備場屋對策之用者分上下二編上編爲六部大政下編則自京朝直省各官職守終於掖庭宗藩
</p>
<div class="section" id="title-49"><h2>
	政學錄五卷<span class="jiazhu">直隸總督採進本</span>
</h2></div>
<p class="em2">
	國朝鄭端撰端字司直棗强人順治己亥進士官至江南巡撫是編原本吕坤余自强兩家之書而叅酌之内而閣部科道外而督撫司道守令應行事宜咸載利弊
</p>
<div class="section" id="title-50"><h2>
	爲政第一編八卷<span class="jiazhu">内府藏本</span>
</h2></div>
<p class="em2">
	國朝孫鋐撰鋐字可菴錢塘人其書所載皆州縣職事分時宜刑名錢穀文治四類條月瑣碎議論亦鄙蓋幕客之兔園冊不足資以爲治也
</p>
<div class="section" id="title-51"><h2>
	百寮金鑑十二卷<span class="jiazhu">内府藏本</span>
</h2></div>
<p class="em2">
	國朝牛天宿撰天宿字覲薇章邱人康熙中官瓊州府知府是編前爲總論七卷以中外職官爲次取古之稱職者略載事迹而以厯代官職沿革弁諸條之首八卷至十卷別列亷潔度量用人刑賞恬退忠烈武功七門亦畧摭事實挂一漏萬十一卷則載古來箴銘訓頌之類而以巳作叅錯其中至十二卷則自敘其粤中政績而以去思碑終焉未免近於自炫矣
</p>
<p class="em2">
	右職官類官箴之屬八部一百七卷皆附存目
</p> 



</div></body></html>